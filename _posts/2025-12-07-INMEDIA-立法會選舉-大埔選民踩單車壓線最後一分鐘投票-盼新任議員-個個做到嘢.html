---
layout: post
title: "【立法會選舉】大埔選民踩單車壓線最後一分鐘投票  盼新任議員「個個做到嘢」"
date: 2025-12-07 18:06:21.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E7%AB%8B%E6%B3%95%E6%9C%83%E9%81%B8%E8%88%89%E3%80%91%E5%A4%A7%E5%9F%94%E9%81%B8%E6%B0%91%E8%B8%A9%E5%96%AE%E8%BB%8A%E5%A3%93%E7%B7%9A%E6%9C%80%E5%BE%8C%E4%B8%80%E5%88%86%E9%90%98%E6%8A%95%E7%A5%A8%E3%80%80%E7%9B%BC%E6%96%B0%E4%BB%BB%E8%AD%B0%E5%93%A1%E3%80%8C%E5%80%8B%E5%80%8B%E5%81%9A%E5%88%B0%E5%98%A2%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/1280%20%E7%9A%84%E5%89%AF%E6%9C%AC%20%2815%29.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>今日是立法會選舉換屆投票日，截票時間為晚上11時半。在大埔，有市民在晚上11時29分踩單車衝往票站，成功壓線投票。該對夫婦表示，因今晚在尖東飲宴而遲來，感恩趕得切投票，期待新一屆立法會「個個做到嘢」、「國泰民安」，並為市民盡心盡力工作。</p>
<p>在大埔的香港教師會李興貴中學投票站，晚上10時半後得投票人流明顯減少。不過在晚上11時29分，居住荔枝山的梁氏夫婦騎着單車衝往票站，並著守在門口的民安隊幫忙看守單車，成功壓線投票。</p>
<p>作為票站最後一對選民，丈夫梁生笑言：「尖東飲完飛車返嚟，之後仲飛埋架單車先啱啱入到閘，真係好好彩。」梁太則稱投票是想議員為居民「做返啲嘢」：「特別係宏福苑嗰度好慘，可以做得返嚟我都覺得ok，好開心。」</p>
<p><a data-flickr-embed="true" href="https://www.flickr.com/gp/inmediahk/B95591Lo9L" title="無標題"><img src="https://live.staticflickr.com/65535/54969410873_9cab919573_b.jpg" width="1024" alt="無標題" /></a></p>
<script async="" src="//embedr.flickr.com/assets/client-code.js" charset="utf-8"></script><p>
對於政府特意安排延長投票時間一小時，梁太讚揚安排好：「起碼方便好多市民，譬如好遠嘅都可以趕得到嚟」。梁生稱，趕來投票的原因很簡單，就是公民責任：「做好自己應該要做嘅嘢，即係我哋選（議員）出嚟，亦都希望能夠選到佢，真係為市民做嘢。」他又指，基層市民最關注民生議題，盼議員為他們爭取福利，包括醫療、小朋友教育及居住等。</p>
<p>至於期盼新任議員如何協助宏福苑居民？梁生則認為需要全港高官一同齊心協力：「一個議員做唔到好多嘢，始終力量有限，要有團結、有溝通，大家上下溝通先能夠貫徹實行去做，先搞好香港」。</p>
<p>踏入於11時30分，職員關上大門鐵閘，並移除設於票站外的指示路標。根據貼於票站外的告示指，投票日共有約4,100人到該站投票。</p>
<iframe width="560" height="315" src="https://www.youtube.com/embed/pl6zvp8aDxA?si=Pe9wUSsAy2XbbEJR" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen=""></iframe></div></div></div>
