---
layout: post
title: "【省港盃】梁諾恆相隔兩年重返港隊 遺憾未能贏波"
date: 2025-12-28 18:05:29.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E7%9C%81%E6%B8%AF%E7%9B%83%E3%80%91%E6%A2%81%E8%AB%BE%E6%81%86%E7%9B%B8%E9%9A%94%E5%85%A9%E5%B9%B4%E9%87%8D%E8%BF%94%E6%B8%AF%E9%9A%8A-%E9%81%BA%E6%86%BE%E6%9C%AA%E8%83%BD%E8%B4%8F%E6%B3%A2
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20251229mnjnKmjmk.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港隊周日晚上於<a href="https://bit.ly/4sypVR5">省港盃首回合2：2賽和廣東</a>，梁諾恆相隔逾兩年再次代表港隊出賽，出任中堅踢足全場。他賽後表示很開心再代表香港，認為自己表現中規中矩，但遺憾最終未能贏波。現年31歲的梁諾恆已效力中超浙江隊4年，今季約滿離隊。對於之後去向，他稱由於家人健康問題，所以希望尋覓一些較近香港的內地球會加盟，例如深圳或廣州等地方，「而家都接洽緊」，希望於元旦前有決定。</p>
<p><img src="https://live.staticflickr.com/65535/55009793496_95c1255746_b.jpg" /></p>
<p>梁諾恆上次披起港隊球衣已經是2023年11月21日對土庫曼的世界盃外圍賽，當時主教練是安達臣，兩年過去安達臣與韋斯活已相繼離任，由盧比度任暫代主教練。對於「重返」港隊，「細佬」賽後向《獨媒》表示很開心再代表香港，但遺憾最終未能贏波：「希望第二回合可以重奪呢個盃返香港，因為都輸咗兩年。」他認為自己表現中規中矩，亦希望協其他後防球員：「即係唔係剩係顧自己，而係可以俾隊友更加多嘅幫助。」</p>
<p><strong>稱備戰時間短促</strong></p>
<p>談到主教練盧比度，他指雖然從未與對方合作，但認為他由球員到教練成績都有目共睹，對香港足球亦有一定了解，並指他備戰省港盃為「艱巨嘅工作」：「要喺好短時間裏面，真正練波可能係練咗兩日就準備呢個比賽，對所有教練同球員嚟講都係艱巨嘅挑戰。」他又希望球隊之後可以及時調整，「佢都擺咗好多idea俾我哋，但係礙於時間真係太短，我哋球員都需要時間消化，再去執行佢嘅指令」。</p>
<p><img src="https://live.staticflickr.com/65535/55009947594_cbfdd018c0_b.jpg" /></p>
<p><strong>龐焯熙：享受球迷打氣聲</strong></p>
<p>首次代表大港腳上陣的門將龐焯熙就稱：「初頭踢之前都有啲（緊張），但係其實落到場聽到球迷啲打氣聲，自己都好enjoy。」他認為自己集中力不足，亦未回復手術前的狀態，多方面仍需改善。對於暫代主教練盧比度，他就指：「佢講嘅嘢都幾清晰，不過始終今次準備時間唔係好足夠，所以我諗要做得晒佢講嘅嘢有啲困難。」</p>
<p><img src="https://live.staticflickr.com/65535/55009987980_35a1e5ff37_b.jpg" /></p>
<p><strong>李家豪：行出場起晒雞皮 自評表現50分</strong></p>
<p>同樣首次代表港隊出場的李家豪就表示非常榮幸：「尤其係呢個時期，我諗球員代表自己地方比賽係無比榮譽，嗰種榮譽感好難有其他嘢俾到。」他又指現時港隊不少人支持：「嗰種感覺行出場我係起晒雞皮，聽到個感覺好正。」</p>
<p>被問到如何評價今場表現，他自評50分：「發揮得唔算係自己好嘅一面，咁就又唔係話好差，但係我自己係可以練好攻守方面。」對於盧比度的執教方式，他認為每個教練都有各自風格，盧比度說話比較仔細：「始終西班牙教練風格好仔細，都好多想由後場build up，冇話好唔好嘅，睇吓係咪啱香港嘅球員，不過我諗都啱嘅，咁我哋唔算好高大，我哋唔係體力上比較靈活，咁能力上都幾啱。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
