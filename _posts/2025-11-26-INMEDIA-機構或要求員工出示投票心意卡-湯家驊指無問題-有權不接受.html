---
layout: post
title: 機構或要求員工出示投票心意卡 湯家驊指無問題：有權不接受
date: 2025-11-26 08:07:57.000000000 +00:00
link: https://www.inmediahk.net/node/%E6%94%BF%E7%B6%93/%E6%A9%9F%E6%A7%8B%E6%88%96%E8%A6%81%E6%B1%82%E5%93%A1%E5%B7%A5%E5%87%BA%E7%A4%BA%E6%8A%95%E7%A5%A8%E5%BF%83%E6%84%8F%E5%8D%A1-%E6%B9%AF%E5%AE%B6%E9%A9%8A%E6%8C%87%E7%84%A1%E5%95%8F%E9%A1%8C%EF%BC%9A%E6%9C%89%E6%AC%8A%E4%B8%8D%E6%8E%A5%E5%8F%97
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20251126njnbhjbjhhjk.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>立法會換屆選舉12月7日進行投票，對於有機構或要求員工出示投票心意卡，行政會議成員、資深大律師湯家驊稱「無問題」，因為只是用作分辨哪些員工有履行投票義務，「作為一個證明我覺得係無問題」。他強調員工有權不接受要求，「佢自己仍然有個決定權喺度」 ：「唔會令人覺得佢係強迫佢要表露投票，或者投票俾邊位。」</p>
<p>有團體及商戶推出優惠，市民在投票後攜心意卡到餐廳可享折扣。湯家驊今早在港台節目《千禧年代》稱，根據選舉條例假若提供利益予他人作誘因不投票，或不投予個別人士便屬舞弊，但喚人投票的因果相當不同：「叫人投票其實係符合公民權利同埋義務，亦都促進對社會更有代表性或者議會代表性係有幫助。」</p>
<p><img src="https://live.staticflickr.com/65535/54947473680_07709f90bc_b.jpg" /></p>
<p><strong>湯家驊提醒商戶  同張貼個別候選人宣傳海報「要小心」</strong></p>
<p>另外，湯家驊稱不少西方國家包括加拿大、美國及歐洲等都有個別情況出現，即政府為鼓勵市民投票而提供利益，「慣性國際間其他地方都有做」。</p>
<p>被問到有提供投票優惠的商戶，同時在店舖內張貼個別候選人的宣傳海報，湯家驊就指「要小心」，因為容易令人聯想兩者有關連：「有機會構成選舉舞弊，當然如果餐廳貼滿所有候選人，或者好多人、幾個嘅，我覺得引起嘅誤會就可能唔會咁強烈。」他呼籲假若餐廳只張貼個別候選人海報，而又提供投票優惠：「我就希望大家小心啲啦，無謂以身犯法。」</p>
<p><strong>提供優惠影響觀感？  湯家驊不同意：始終都係選舉宣傳</strong></p>
<p>對於有企業及機構為員工提供彈性工作安排，湯家驊認為鼓勵投票符合公眾利益，「係好事、所以唔會有問題」。至於有機構或要求員工出示投票心意卡，湯家驊同稱「無問題」，因為只是用作分辨哪些員工有履行投票的義務，「作為一個證明我覺得係無問題」。他認為員工有權不接受要求，「佢自己仍然有個決定權喺度」 ：「唔會令人覺得佢係強迫佢要表露投票，或者投票俾邊位。」</p>
<p>主持指坊間有聲音認為，向已投票市民投供優惠或會影響選舉觀感。湯家驊稱不同意，「始終都係選舉宣傳」「希望人投票啫，各式各樣程度不同，今年個程度可能加大一啲。因為上屆嘅投票率唔係咁令人滿意，我覺得無可厚非。你可以話加大咗力度咁就唔好啦，我唔明白嗰個邏輯、道理喺邊度。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
