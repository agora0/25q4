---
layout: post
title: "【宏福苑五級火】六旬長者封鎖線外「巡邏」 嘆全副身家化為烏有 "
date: 2025-11-26 18:55:23.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E5%AE%8F%E7%A6%8F%E8%8B%91%E4%BA%94%E7%B4%9A%E7%81%AB%E3%80%91%E5%85%AD%E6%97%AC%E9%95%B7%E8%80%85%E5%B0%81%E9%8E%96%E7%B7%9A%E5%A4%96%E3%80%8C%E5%B7%A1%E9%82%8F%E3%80%8D-%E5%98%86%E5%85%A8%E5%89%AF%E8%BA%AB%E5%AE%B6%E5%8C%96%E7%82%BA%E7%83%8F%E6%9C%89
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20251127njhbbjkhjklkj.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>大埔宏福苑周三發生五級大火，屋苑多幢大廈被波及，至今36人死亡，279人失聯。年逾65歲、居住在宏仁閣的居民李先生身披毛毯在火場封鎖線外圍「巡邏」，他接受《獨媒》訪問時表示，「我睇緊嗰度係咪我個單位」：「化為烏有乜都無晒，最慘係啲重要文件喺屋企，所有珍貴嘢，保單、護照同回鄉證咩都喺間屋。」</p>
<p><img src="https://live.staticflickr.com/65535/54948295964_3aa8b215c1_b.jpg" /></p>
<p>宏福苑大火在晚上仍未救熄，大批街坊在廣福休憩處圍觀。李先生居住在宏仁閣低層單位，他接受《獨媒》訪問時稱既憤怒又無奈，更稱曾親眼目睹維修工人在自己單位外食煙：「大維修收天價，燒完之後維修工程仲繼唔繼續？呢間維修公司係咪要負全責呢！」</p>
<p>本港對上一次五級大火，已要數到2008年嘉禾大廈。李先生今早10時外出上班，下午上網看新聞的時候知悉屋苑另一幢大廈起火：「初時以為宏昌啫，都距離五座，點燒都無理由㗎嘛。」</p>
<p><img src="https://live.staticflickr.com/65535/54948564344_2046f2c6d9_b.jpg" /></p>
<p><strong>下午發現單位同被波及  向公司要求提早下班</strong></p>
<p>然而，李先生在下午約5時發現，其居住的宏仁閣已同告起火，遂向公司要求提早下班離開：「我咁大個人都未見過，火燭通常都係燒晒一座。」李先生立刻從長沙灣坐車回家，惟在吐露港塞車：「我同公司講，我屋企火燭要走啦。」</p>
<p>在今次火警中，一名消防員不幸殉職。李先生慨嘆「大家都唔想」，並指屋苑有不少長者，而且部分行動不便：「你睇吓，個廳個位嚟㗎，係咪我個單位？唉，X街啦。」</p>
<p><img src="https://live.staticflickr.com/65535/54948308291_9f00659655_b.jpg" /></p>
<p><strong>指工程公司須負全責  嘆不敢想像日後維修費用</strong></p>
<p>李先生早年住在廣福邨，自1993年搬入宏福苑，多年來一直與妻子居住，稱一直相安無事。然而，李先生指屋苑大維修在去年7月動工，曾親眼目睹維修工人在棚架食煙，認為宏業建築工程有限公司必須為火警負全責：「要就要天價，而家搞成咁，我俾咗16萬佢維修，搞單咁嘅嘢出嚟。」</p>
<p>李先生最後表示，已不敢想像單位的日後維修費用：「我攞緊傷殘津貼，又攞緊長者津貼，每個月搵萬幾蚊，點算，去邊度搵錢？」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
