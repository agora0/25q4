---
layout: post
title: "【立法會選舉】陳國基重申投票責任 稱官方搞選舉公僕若不支持「係咪好好笑」"
date: 2025-11-14 09:00:47.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E7%AB%8B%E6%B3%95%E6%9C%83%E9%81%B8%E8%88%89%E3%80%91%E9%99%B3%E5%9C%8B%E5%9F%BA%E9%87%8D%E7%94%B3%E6%8A%95%E7%A5%A8%E8%B2%AC%E4%BB%BB-%E7%A8%B1%E5%AE%98%E6%96%B9%E6%90%9E%E9%81%B8%E8%88%89%E5%85%AC%E5%83%95%E8%8B%A5%E4%B8%8D%E6%94%AF%E6%8C%81%E3%80%8C%E4%BF%82%E5%92%AA%E5%A5%BD%E5%A5%BD%E7%AC%91%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/siu_3.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>政府常言及，新一屆立法會象徵「由治及興」關鍵起點，公務員的參與程度對谷高投票率至關重要。政務司司長陳國基在港台訪問表示，公務員應該以身作則支持政府，起「示範作用」。他反問，若果政府舉辦的選舉，政府人員都不參與， 「咁你覺得係咪好好笑呢？人哋會話：喂！你政府搞乜鬼啫！」他認為此現象「係唔啱嘅」，公務員比起一般市民，有「多一份責任」投票。</p>
<p>陳國基在訪問中表示，香港的國家安全問題「基本上解決咗」，接下來的問題是如何令香港興盛，而立法會在此中扮演重要角色。他指立法會功能包括監察政府、傳達民意、制訂法律和改善政策，市民應該踴躍投票，選出心儀的立法會議員。</p>
<p><strong>指議員一做四年 籲市民揀自己心水</strong></p>
<p>他在新城電台的訪問中更言，「坦白講，高投票率又選到出嚟，低投票率都選到出嚟，問題係：高質素立法會先係重要」，他指議員「唔係做一日、一個月，係做4年」，籲市民選一位可反映自己意見的議員晉身議會。</p>
<p>對於公務員角色，陳國基表示由政府組織的大型立法會選舉，「公務員係一定要支持嘅，仲要係以身作則，作出個示範作用。」他反問如果政府舉辦選舉，「政府自己嘅人員都唔選嘅，唔去參選，唔去投票嘅，咁你覺得係咪好好笑呢？人地會話：喂！你政府搞乜鬼啫！自己嘅人都唔去投！」他表示「呢個係唔啱嘅，公務員應該去投票」，而且公務員比其他市民多一份責任，政府亦鼓勵公務員投票。</p>
<p><strong>稱絕不過問公僕「有無投票，投咗邊個」</strong></p>
<p>是否意味公務員不投票有後果？陳國基在新城訪問面對類似問題，主持人表示過了12月7日，政府內部不應出現二元分化，公務員不應申報有否去投票，但不回答就會被當作未有投票。陳國基回應稱「絕對唔會有呢種情況出現」，公務員不會被查問「『你有冇投票、你投咗邊個』，我哋唔會問，亦唔會」，政府的角色只是鼓勵投票，他希望所有選民都踴躍投票。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
