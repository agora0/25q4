---
layout: post
title: "【亞盃外】網上一片罵聲矛頭直指韋斯活 球迷明言續支持港隊"
date: 2025-11-19 02:05:54.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E4%BA%9E%E7%9B%83%E5%A4%96%E3%80%91%E7%B6%B2%E4%B8%8A%E4%B8%80%E7%89%87%E7%BD%B5%E8%81%B2%E7%9F%9B%E9%A0%AD%E7%9B%B4%E6%8C%87%E9%9F%8B%E6%96%AF%E6%B4%BB-%E7%90%83%E8%BF%B7%E6%98%8E%E8%A8%80%E7%BA%8C%E6%94%AF%E6%8C%81%E6%B8%AF%E9%9A%8A
categories: inmedia
tags: blog
author: 獨媒報導
---

<img src="https://www.inmediahk.net/files/column_images/202511192.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">【獨媒報導】</font>港足昨晚（11月18日）在啟德主場1:2不敵新加坡，無緣晉級決賽周，今場總入場人數為47,762人，場內再現一片紅海。賽後球迷爆發對教練韋斯活的不滿，包括落後下太遲換人。散場時有球迷高呼「Westwood out」，網上亦一片罵聲。有球迷雖對賽果失望，但明言會續支持港隊。</p>
<p><a data-flickr-embed="true" href="https://www.flickr.com/gp/inmediahk/9527WsBHir" title="DSC_5260"><img src="https://live.staticflickr.com/65535/54931070037_7991163806_z.jpg" alt="DSC_5260" /></a></p>
<p>港足在領先一球下葬送好局，球迷對韋斯活上任以來的不滿一次過爆發，包括質疑其自由人戰術、人選及臨場調動，包括昨日在落後下至補時階段，才作出第二次換入調動。<a href="https://www.facebook.com/yingzhi.ju/posts/pfbid02LkqvgtrMkdqFkaWRD7KyBQmteY4TQ1oQvvNQJKiTWNWGU2esjDjRnRAyudQAQZrfl">前港隊成員鞠盈智</a>在社交媒體更稱「呢個教練早啲滾啦 唔好殘害香港足球啦。」</p>
<p><a data-flickr-embed="true" href="https://www.flickr.com/gp/inmediahk/Q0c3nDfE84" title="螢幕截圖 2025-11-19 上午9.47.48"><img src="https://live.staticflickr.com/65535/54933407199_0d089d2cbf_z.jpg" alt="螢幕截圖 2025-11-19 上午9.47.48" /></a></p>
<p>《獨媒》於完場後訪問球迷，雖然輸波，但球迷熱情不減，仍高呼「We are Hong Kong」。多名受訪球迷皆認為韋斯活換人太遲。</p>
<p>藝人鄭杞瑤Kylie亦有入場，坦言「有啲傷心」，「最尾嗰兩球唔係好應該失，睇得出盡咗全力」，但稱無論賽果如何「我哋永遠都會支持港隊」。她認為韋斯活換人太慢，亦不理解為何不以謝家榮為正選，質疑「呢個moment 換個龍門」，「過往睇咁多年港隊嘅人都會覺得，其實成個陣容好似都好唔同，究竟點解咁樣安排，我會好想知佢點樣解釋。」</p>
<p><a data-flickr-embed="true" href="https://www.flickr.com/gp/inmediahk/n0Pmi1s28D" title="鄭杞瑤"><img src="https://live.staticflickr.com/65535/54932425905_a5f8961033_z.jpg" alt="鄭杞瑤" /></a></p>
<p>已支持港隊逾10年的球迷Wesley同認為韋斯活換人太遲，「70分鐘換人還好，90分鐘換人真係太遲，呢個真係不可接受。」他亦望球員「放膽少少信任多啲隊友」。</p>
<p>身旁的球迷Tom稱「唔開心一定有」，但認為小組賽獲8分不俗，「有贏過，以前唔一定有呢啲機會」。Tom以Dear Jane的 《聖馬力諾之心》鼓勵球員，「一個怕輸嘅人仍會持續鬥爭，告知世人有呢個激憤，所以我覺得香港有呢個精神話俾大家聽會繼續鬥爭。」</p>
<p><a data-flickr-embed="true" href="https://www.flickr.com/gp/inmediahk/3f673v78J2" title="左起：Wesley、Tom"><img src="https://live.staticflickr.com/65535/54932600965_c962bdef9c_z.jpg" alt="左起：Wesley、Tom" /></a><br /><em>球迷Wesley、Tom</em></p>
<p>支持港隊9年的球迷John直言感到失望，他亦認為教練韋斯活太遲作出換人調動：「如果早少少會好啲」，在補時階段才換入米高及杜度「為時已晚」。他強調會繼續支持港隊。</p>
<p><a data-flickr-embed="true" href="https://www.flickr.com/gp/inmediahk/WjNR25w923" title="John"><img src="https://live.staticflickr.com/65535/54932542199_ff15fe6a90_z.jpg" alt="John" /></a><br /><em>球迷John</em></p>
<p>另一名支持港隊7年的球迷歐陽先生嘆「我真係好想香港贏，無論戰術上面我係好失望嘅，但我幾時都好支持香港。」「一定會支持（港隊），因為我係香港人。」他同認為應更早換出米高。</p>
<p>球迷Edmond表示，即使賽果不完美，但認為球員已經搏盡，「唔係香港隊贏波先至撐佢哋，係因為我撐哋先至喺度，總之今日我著住呢件波衫，佢踢成點都好我都係撐香港隊。」</p>
<p><a data-flickr-embed="true" href="https://www.flickr.com/gp/inmediahk/CRZE5ZRXY6" title="無標題"><img src="https://live.staticflickr.com/65535/54932089121_c25fc03bb5_z.jpg" alt="無標題" /></a></p>
<p><a data-flickr-embed="true" href="https://www.flickr.com/gp/inmediahk/35LXYcC517" title="無標題"><img src="https://live.staticflickr.com/65535/54932333814_59067b05be_z.jpg" alt="無標題" /></a></p>
</div></div></div>
