---
layout: post
title: 由黑玻璃遮蓋？意外恐變預料之內
date: 2025-12-27 09:10:20.000000000 +00:00
link: https://www.inmediahk.net/node/%E9%81%8B%E8%BC%B8/%E7%94%B1%E9%BB%91%E7%8E%BB%E7%92%83%E9%81%AE%E8%93%8B%EF%BC%9F%E6%84%8F%E5%A4%96%E6%81%90%E8%AE%8A%E9%A0%90%E6%96%99%E4%B9%8B%E5%85%A7
categories: inmedia
tags: blog
author: 街道變革
---

<img src="https://www.inmediahk.net/files/column_images/5c7715b5-4f23-420d-a7bf-0c69e311a13f.jpeg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p>夏天怕曬，或者想增加私隱，不時有車主想將車窗改成黑玻璃或貼上深色隔熱膜。但根據香港法例，私家車擋風玻璃同前座兩側車窗的透光率必須至少70%。到底呢條規定係咪過時？抑或背後有重要安全理據？</p>
<p>其實，呢個要求唔只為咗防止罪案，更關乎道路安全。好多人以為只要司機從車內望得清楚外面就可以，但行人過馬路時，往往亦要透過擋風玻璃或前座兩側嘅車窗觀察司機視線同表情，判斷對方「睇唔睇到我」或者「會唔會讓路」。如果玻璃太黑，外界望唔入車廂，呢個互動渠道就會消失，車禍風險勢必上升。</p>
<p><a data-flickr-embed="true" href="https://www.flickr.com/gp/inmediahk/6Gi934C8LX" title="e48e5c2e-2fb1-46f1-9860-38aa1714eaf9"><img src="https://live.staticflickr.com/65535/55007876284_3ea90e42e4_c.jpg" width="714" alt="e48e5c2e-2fb1-46f1-9860-38aa1714eaf9" /></a></p>
<p>夜晚、落雨等低光環境下，深色玻璃仲會令司機更難看清行人、單車等細小嘅道路使用者；同時會削弱司機嘅周邊視野（peripheral vision）同立體感知（depth perception），兩者都係安全駕駛嘅基本要素。</p>
<p>唔只香港，國際間對前座車窗嘅標準亦普遍嚴格。例如新加坡、日本、英國、法國、德國及意大利，都要求前座視野範圍內玻璃嘅透光率維持至少70%。雖然部分地區對後座較為寬鬆，但為保障駕駛者保持 180 度清晰視野，以及維繫道路使用者之間嘅視線互動，擋風玻璃同前座車窗保持高透光度係國際公認嘅最佳做法。</p>
<p><a data-flickr-embed="true" href="https://www.flickr.com/gp/inmediahk/s83ZV6328t" title="1774d6c7-3030-4039-9d70-18f21708dd84"><img src="https://live.staticflickr.com/65535/55007921435_2efcdb015a_c.jpg" width="800" alt="1774d6c7-3030-4039-9d70-18f21708dd84" /></a></p>
<p>近日有汽車團體認為「環保」和「節能」為大勢所趨，「加上電子倒後鏡普及」，要求政府考慮放寬相關規定。但對車外嘅弱勢道路使用者而言，能否與司機互相看見，直接關乎安全。保持前方同側窗視線通透，顯然係維護道路安全嘅必要基礎。</p>
<p>資料來源：<br /><a href="https://casr.adelaide.edu.au/casrpubfile/164/CASR002.pdf">Baldock, MRJ et al (2004) Front side window tinting visual light transmittance requirements, Centre for Automotive Safety Research, The University of Adelaide</a><br /><a href="https://onemotoring.lta.gov.sg/content/onemotoring/home/owning/modification.html">新加坡政府網頁</a><br /><a href="https://www.mlit.go.jp/jidosha/content/S195.pdf">日本國士交通省《道路運送車両の保安基準の細目を定める告示》【2023.6.5】第195条 </a><br /><a href="https://www.gov.uk/tinted-vehicle-window-rules">英國政府網頁</a><br /><a href="https://en.variance-auto.com/loi-vitres-teintees">Variance auto, Tinted Glass Act 2017 (France)</a><br /><a href="https://armolan.de/en/faq-car-tinting-films/what-are-the-legal-requirements-for-car-window-tinting-films#:~:text=Regular%20Inspections:%20During%20traffic%20checks,recommended%20to%20consult%20a%20professional">Armolan Europe GmbH. What are the legal requirements for car window tinting films? (Germany) </a><br /><a href="https://zippopiu.it/en/blogs/blog-zippowrap-vehicle/oscuramento-vetri-auto-normativa-vantaggi-e-come-evitare-multe?srsltid=AfmBOormi5zG1lJGNvG2N4OVpaMb5OZv-bImQNfVlT32UZQZZJtbT-y1">ZIPPOPIU.it. Car Window Tinting: Regulations, Benefits, and How to Avoid Fines (Italy) </a></p>
<p><em>（本網歡迎各界投稿，文章內容為作者個人意見，並不代表本網立場。）</em></p>
</div></div></div>
